---
templateKey: 'about-page'
path: /about
title: Despre mine
---
### Despre mine
Alegerea de a deveni psiholog a fost rezultatul unui proces lung și personal de analiză interioară. Primele interese privind psihicul uman le-am avut din școala generală, întrebându-mă mereu de ce o persoană gândește în felul acela și de ce acționează într-un mod anume. 
Interesul a pornit, evident, pe lângă dorința de a-mi înțelege și ajuta semenii, și dintr-un motiv egoist, de a mă cunoaște mai bine pe mine și pe cei dragi mie. Așa cum a spus și Cald Jung, ”Acela care privește în afară, visează; acela care privește înăuntru, se trezește.”


Obstacolele emoționale întâmpinate de-a lungul vieții m-au testat și m-au împins către un proces lung de autoreflecție din care am ieșit îmbogățită cu resurse. Dorința mea a lucra cu oamenii și de-i ajuta în propriul proces de dezvoltare. Cred că fiecare avem o putere interioară de a ne ridica din propria cenușă, mai colorați sufletește și mai energici, asemeni unui Phoenix. Câteodată avem nevoie de o călăuză în acest proces, cineva cu care să ne putem privi adâncurile sumbre și să căutăm sensul de sub cenușă. Nu este un proces simplu, poate fi dureros pe parcurs, însă este unul fără doar și poate benefic.
”Să nu devii stăpânul planului propriei vieți e ca și cum ți-ai lăsa propria existență sa fie un accident.” Irvin Yalon
